# Rekkeviddeangst

### Av Christopher Gjøvåg

Selv Julenissen trenger mat, også på Julaften. Men i år har han forsovet seg, slik at han ikke får tid til å spise julemiddagen før han må dra av sted for å levere pakker. **Når han setter avgårde orker han derfor bare å besøke 10 hus!**

Heldigvis er det mange snille folk som setter ut julekaker eller grøt til nissefar. Hver gang han får seg en matbit kan han besøke *2 flere hus enn tidligere*. Av erfaring vet han at det er de snilleste barna han oftest får dette av, derfor har alvene laget en rute som baserer seg på å besøke de aller snilleste først.

## Oppgave

Ruten alvene har satt opp finnes i fila **rute.txt**. Denne inneholder verdier som indikerer om nissefar kunne fått seg en matbit når han besøkte disse, `1` betyr ja og `0` betyr nei. **Hvor mange hus besøker nissen før han ikke orker mer?**

## Eksempel

Gitt ruten (delt i grupper på 10 for lesbarhet):
```
1100110010
0010000000
0100000000
0001000000
0010000001
```
klarer nissefar å besøke 24 av 60 hus.
